
nické knihy a systém TeX4ebook

Recenze článku předloženého pro publikaci ve Zpravodaji CSTUG.

V článku je představen nástroj na tvorbu elektronických knih ve formátu epub.
Cesta tvorby je pomocí TeXu a nástrojem je upravený program Tex4ht.
Zaměření článku odpovídá zaměření časopisu.
Téma článku je aktuální, problametika je zajímavá pro širokou čtenářskou obec.
Článek je na vysoké odborné úrovni, je srozumitelný, obsahuje vysvětlení problematiky
i názorné příklady. Na ukázkách je představeno nekolik možností konfigurace systému TeX4ht,
což je sama o sobě komplikovaná a zejména málo dokumentovaná problematika.
Proto je článek zajímavý i pro uživatele, kteří přímo s elektronickmi knihami nepracují.

V článku jsem nenašel chyby, pouze chybějíci uzavírací závorku v příkazu
Preamble na předposledním řádku na straně 7.

Článek je vhodný k publikaci ve Zpravodaji CSTUG ve stávající podobě. Je-li to možné,
doporučil bych však mírné rozšíření článku o informace, jaká je cílová skupina konvertoru,
kde a jakým výsledkem byl použit a na jaký typ materiálů.
Cílí skript i na vydavatelství elektronických knih? Nebo pouze na příležitostné amatérské uživatele?
Tyto informace by bylo vhodné uvést v závěru (namísto stávajícího závěru, obsahujícího mimo jiné výzvu
k připojení se do mailové konference, což je obsah který mi do závěru článku příliš nesedí).

=== Recenzent 2 ===

Zdravím,

doporučuji Přijmout s Malou revizí, kterou přikládám*.

Článek se věnuje aktuálnímu tématu, převodu z TeXu do formátů vhodných
pro e-knihy. Toto téma může být pro čtenáře Zpravodaje zajímavé.
Doporučuji k zvážení, zda některé z odkazů, které jsou uvedeny v
poznámkách pod čarou, nepřemístit do Literatury, která takto není vůbec
uvedena.


===================== Moje recenze na článek Luigi Scarsa

The SWIGLIB project

Článek se věnuje tématu přístupu k binárním knihovnám v LuaTeXu. Popisuje
problémy s přístupem ke sdíleným knihovnám na rozdílných platformách a tvorbou
rozhraní zpřístupňujících tyto knihovny pro programy v jazyce Lua. 

Pro zjednodušení tvorby rozhraní pro binární knihovny je navrhnut projekt SWIG,
který umožňuje jejich poloautomatickou tvorbu za pomoci konfiguračního souboru
a analýzy hlavičkových souborů zpracovávaných knihoven. Projekt SWIGLIB pak
řeší způsob kompilace tohoto rozhraní na rozdílných platformách a umístění výsledných 
binárních knihoven tak, aby byly přístupné LuaTeXu. Pro nahrání knihoven je
třeba upravit nahrávací rutiny v Lue, existuje podpora v ConTeXtu, pro ostatní
formáty musí podpora teprve vzniknout.

V článku jsem nenašel chyby, pouze odkaz v publikaci "Hagen, Hans. SWIGLIB
basics" je nefunkční. Myslím, že správný odkaz je 
http://www.pragma-ade.com/general/manuals/swiglib-mkiv.pdf

Článek doporučuji přijmout v současné podobě.


