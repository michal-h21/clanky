Recenze na článek:
Two applications of SWIGLIB: GraphicsMagick and Ghostscript
Luigi Scarso

V článku jsou představeny dvě aplikace projektu SWIGLIB použité v ConTeXtu.
Jedná se o využití programů Graphicsmagick a Ghostscript pro konverzi
bitmapových a vektorových obrázků do PDF. Tradičně byla v ConTeXtu používána
přímá volání těchto programů, díky SWIGLIB byla vytvořena rozhraní pro přístup  
k jejich binárním knihovnám z LuaTeXu a tím byly zpřístupněny i v ConTeXtu.

Výhodou tohoto postupu je možné zrychlení konverze obrázků, neboť odpadá
nutnost inicializace konverzních programů pro každý jednotlivý obrázek, ovšem 
naráží se zde na určitá technická úskalí. Článek popisuje postup, jak efektivně
pracovat s datovými strukturami poskytnutých knihovnami, neboť jsou mnohdy
nekompatibilní s datovými strukturami, které používá LuaTeX.

